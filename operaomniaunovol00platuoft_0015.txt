PRAEFATIO, {x

Atque idem plane etiam de crasi et accentu in vocabulis τᾶλλα, τοῦργον,
ἁνήρ, aliis, usurpato dictum volumus. Quae scriptura quum innumeris locis ab
optimis codd„ etiam Clarkiano, suppeditata sit, et saepe etiam erroribus libra-
riorum in ea temere vacillantium mirum quantum confirmetur, ridiculum sane
fuerit, modo τᾶλλα, τοῦργον, ὡνήρ, modo τᾶλλα, τοῦργον, ἁνήρ scribere velle,
quippe quum libri manuscripti interdum alteram tantum scripturam tueantur.
Nimirum facile intelligitur, librarii cur singulis locis insolentiorem scribendi ratio-
nem neglexerint, ut caussa in promtu sit, cur eam, quamvis passim oblitteratam,
tamen ubique restituendam censeamus.

Non multo aliter sentimus de scriptura ἄχρι et μέχρι pro vulgato ἄχρις et μέ-
χρις. Praecipiunt enim veteres grammatici, μέχρι et ἄχρι apud Atticos etiam ante
vocalem litteram scribi oportere; v. Moeris Ρ. 34. = 25. ed. Lips. Herodian.
Piers. p. 451. Thom. Mag. p. 135 sq. Phrynich. p. 14. ibique Lobeck. Hanc
vero legem apud Thucydidem et Platonem in codd. ita videre licet dominari,
ut paucissimi loci supersint, in quibus eius observatio omnino evanuerit. Quid
igitur? Nonne quovis pignore contendere liceat, etiam in his olim scripturam ἄχρι
et μέχρι extitisse ac scribarum tantum socordia oblitteratam esse? Enimvero nos
quidem non dubitavimus eam ubique restituere, quantumvis libri nullam eius
servassent memoriam. Non enim est credibile, scriptorem quempiam ea millenis
locis usum esse, ternis aut quaternis locis sprevisse.

Sed pertinent praeterea ad hoc orthographiae genuS, quod habet certam
quandam aequabilitatem sibi propriam, etiam alia non pauca, ex quibus tamen
duo tantum adhuc commemorare placet, quae in Platone quidem nunc nobis viden-
tur extra dubitationem posita esse. Dicamus enim etiam de nominis ἀνδρεία et de
terminationis secundae personae passivi in ει factae scriptura.

Ordiamur a posteriore. Eam igitur item talem arbitramur esse, quae Pla-
toni non singulis tantum locis, sicuti nuper critici putarunt, sed ubique sine ullo
locorum discrimine restitui debeat. Cuius sententiae nostrae haec argumenta ha-
bemus. Etenim primum quidem certissimis constat testimoniis, grammaticos
veteres eam formam antiquioribus Atticis inprimisque etiam Platoni unanima
consensione attribuisse. De qua re v. Eustath. ad Iliad. p. 641. C. ed. Rom.
Priscian. p. 1204. ed. Putsch. Gregor. Corinth. p. 118 sq. ed. Schaefer. et
quos laudarunt Fischer. ad Welleri Grammat. T. Ι. p. 119. Maittair. de Dial.
p. 80. Th. C. G. Schneider.‚ Wimariensis, de Dialecto Sophocl. p. 2 sqq. Por-
son. Praef. ad Hecub. p. VI. ed. Lips. al. Nimirum veteres illi vocalem brevem,
ut in μάχει, στρέφει, ἡγεῖ, indicativo, longam, ut in μάχῃ, στρέφῃ, al. coniunctivo

vindicarunt, analogiae legem ea in re sequuti: quam legem paullatim abrogarunt

