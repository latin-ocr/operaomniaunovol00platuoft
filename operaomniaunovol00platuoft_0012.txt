w Ι· R A E F Α ἰ’ 1 (1,

habuisse, nisi quae aut ex aurium iudicio aut ex varietatis quadam gratia et
oblectatione penderet. Alia autem perpetuae cuiusdam rationis et consuetudinis
norma videntur fuisse sustentata, sive illa communis omnium aut multorum fuerit
sive singulorum scriptorum propria. In utroque vero genere tam vett. grammati-
corum testimonia quam codd. optimorum suffragia respectanda duximus, sine qui-
bus omnino metuendum est ne plane dubii et consilii inopes haereremus.

Et ad illud quidem genus primum referenda videtur scriptura vocabulorum
ab littera Γ) ordientium, quam litteram qui ab Atticis narrant in ξ fuisse commu-
tatam, ii certe nihil aliud videntur voluisse, quam Atticos hac usos esse licentia,
ut eiusmodi vocabula etiam per litteram ξ efferrent. Certe quidem apud Platonem
utriusque scripturae promiscuus usus est, ut optimum videatur hac in re per
omnia meliorum librorum, inprimis Clarkiani s. Bodleiani atque Paris. A. et
si qui sunt ipsis consimiles, obtemperare auctoritati. Quod quidem, quant-um in
nobis fuit, ita facere conati sumus.

Ac similis ratio obtinet etiam in usu hiatus et elisionis· Qui apud Platonem
quidem incertis plane vagatur finibus. Nam ne quis putet philosophum in illo
regendo adhibuisse similem quandam cautionem atque Isocratem usurpasse novi-
mus, audias Ciceronem Orator. c. 44. §.150 sq.: Quod quidem lingua Latina
sic observat, nemo ut tam rusticus sit, quin vocales nolit coniungere.
In quo quidam etiam Theopompum reprehendunt, quod eas litteras
tanto opere fugerit, etsi idem magister eius Isocrates3 at non Thucy·
dides3 ne ille quidem haud paullo maior scriptor, Plato, nec solum in
his sermonibus, qui dialogi dicunt-ur, ubi etiam de industria id fa-
ciendum fuit, sed in populari oratione, qua mos est Athenis laudari
in concione eos, qui sint proeliis interfecti: —— in ea est crebra ista
vocum concursio, quam magna ex parte ut vitiosam fugit Demosthe-
nes. Quod quidem testimonium Ciceronis planissime confirmatur codicum adhuc
superstitum auctoritate, quippe in quibus hoc in genere tanta regnat varietatis in-
constantia, ut rationis quidem ope certam scribendi legem atque normam nemo
quisquam unquam inventurus videatur. Itaque in his quoque optimum visum est
praestantissimorum codicum obtemperare auctoritati: quod quidem inprimis in
Republica, Timaeo atque Legibus nunc ideo diligentius observare nobis licuit,
quia iam usi sumus diligentissimis ad hos libros codicis Parisini A. collationibus,
quibus vel eiusmodi minutiae, quae videntur, accuratissime enotatae fuerunt. Ita-
que si plurimis horum aliorumque librorum locis in talibus a ceteris edit-ioni-
bus discessimus, non illud temere, sed optimorum librorum auctoritate factum

putes, quamquam in plurimis Platonis scriptis Im. Bekkerus verum iam occupa-

