{v PRAEFATIO.

scripserit, quae quum legentium commoditati essent attemperata, tum etiam mar-
supiis ipsorum minus molesta acciderent utpote seorsum venalia atque parvo
parabilia. Denique etiam illorum rationibus providit, qui tantum singulos quos-
dam philosophi libros sibi comparare vellent, non multos aut omnes una coemere.
Itaque eos Platonis dialogos, quorum lectio esset frequentior, etiam separa-
tim describendos atque edendos iudicavit, quo facilius in manus eorum perveni-
rent, qui hos ipsos, praeter ceteros, sibi exoptarent. Quocirca verissime videmur
affirmare bibliopolam prudentissimum utique ita instituisse editionem, ut Plato
omnibus sese commodum officiosumque praestare videretur, qui familiaritatem
ipsius aliqua ratione expeterent. Neque vero nostrae hac in re nullae fuerunt
partes. Nam primum quidem, id quod in nullo dum Platonis exemplo adhuc
factum animadvertimus, per omnia adscripsimus numeros capitum, quae vulgo
dicuntur, in quae superiores editores disputationes Platonicas divisissent. Quae
res multiplicem sane utilitatem habitura videtur. Nam ita quum in scholis quasi
interstitia quaedam habeantur, ad quarum rationes lectionis progressio attempere-
tur3 tum etiam illud ea re effectum est, ut, sicubi opus videatur, ad singulos locos
commentarii interpret-um, Forsteri, Fischeri, Heindorfii, Astii et vero
etiam nostri, quos editio Gothana habet, nullo negotio inspici et comparari
possint. Quod certe non dubitamus quin plurimis gratum acceptumque futurum
sit. Atque similem ob caussam etiam faciendum putavimus, ut paginarum editionis
Stephanianae initia atque segmenta quam accuratissime quidem, nec tamen di—
vulsis integris vocabulis notarentur. Nam quum inter viros doctos mos invaluerit
sanequam laudabilis, ut, sicubi verba vel sententiae Platonis recitantur vel testi-
monii faciendi caussa afferuntur, id fere secundum exemplum Henr. Stephani
fiat, nihil profecto potest ad usum esse exoptatius, quam ut omnibus numeris
Stephanianae editionis per omnia fideliter adscriptis locorum Platonis vel indi—
candorum vel reperiendorum facultas data sit. Accedit huc, quod etiam eae edi-
tiones operum Platonicorum, quae criticam supellectilem complectimtur, Bekke-
riana, nostra, aliae, in marginibus paginas Stephani notatas habent. Itaque
his inspectis atque comparatis unicuique etiam licebit facili negotio in commen-
tariis criticis reperire si quae inspicienda atque comparanda videantur. Ac ne
notitia aliarum celebriorum editionum omnino desideraretur, quibus superioris
aetatis critici et historici crebrius usi sunt, maiori editioni etiam tabulas adieci-
mus ex T. Mitchelli Indice Graecitatis Platonicae repetitas, quae illarum cum
exemplo Stephani convenientiam vel dissensum declararent ac patefacerent:
quod certe de editione Francofurtana et Lugdunensi faciendum putavimus,
quarum editionum auctoritatem Casauboni, Hemsterhusii, Ruhnkenii, Wyt-

