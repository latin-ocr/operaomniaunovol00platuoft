PRAEFATIO. V

tenbaehii, alii magni viri, in afferendis locis Platonicis sequuti esse reperiuntur.
Denique nec ingratum fore harum litterarum studiosis putamus, quod tandem
aliquando etiam Scholia Graeca ad exempli St-cphaniani paginas retulimus,
annotatis ubique illarum numeris ac segmentis. Nam ita certe eorum usum ali-
quando faciliorem atque expeditiorem fore non temere sperare videmur.

Verum satis haec de dote prima, qua hanc Platonis editionem voluimus esse
commendabilem. Gravior etiam fuit cura alterius, quandoquidem illud quoquc
agendum putavimus, ut opera philosophi quam emendatissime descripta exhibe-
rentur. Quo quidem nomine quid efficere studuerimus, paucis accipe.

Et illud quidem nec tempus nec consilium harum editionum permittebat, ut
novam universorum Platonis scriptorum recensionem institueremus, Nihilominus
autem res ipsa postulare ac tantum non flagitare visa est, ut, quum in singulis
libris quae optima videretur textus recensio pro fundamento poneretur, tamen
omnia ac singula denuo lustrarentur, percenserentur et, si qua fieri posset, corriâ€”
gerentur atque emendarentur. Quo in genere opera nostra ita fere versata est.

Primum quidem id operam dedimus, ut orationis perspicuitati accurata ver-
borum interpunctione quam maxime consuleretur. In quo medium fere tenuimus
inter eas rationes, quae hodie regnare occeperunt. Nam et vitavimus nimiam
interpunctionis frequentiam, ne quae pro natura et indole Graeci sermonis arctius
inter se cohaererent, ea violentius a se invicem divellerentur, et refugimus fastuo-
sam eorum temeritatem, qui, omni fere interpunctione speciosis de caussis sublata,
sermonis perspicuitati, cui adiuvandae interpunctio utique inservit, mirum quan-
tum officiunt. Nempe veteres quum interpungendi rationem verborum recitationi
attemperaverint, tum nos quidem per eam adiuvare solemus maxime sermonis
perspicuitatem. Quam qui vel nimium vel parum intel-pungendo obscurant, ii
nec antiqui nec recentioris moris tenaces aut satis perspicaces esse merito existi-
mandi> sunt. Quamquam lubenter fatemur perquam difficile esse in hac re iustum
modum servare, ut non miraturi simus, si qui nos nobismet ipsis parum consti-
tisse censeant. Sed utut de hac re iudicabitur, illud tamen nos omnino sequutos
esse profitemur, ut inter id, quod nimium atque parum est, mediam viam tenuisse
existimaremur. Id quod inprimis etiam ex Republica, Timaeo, Legibus, aliis
libris, rarius edjtis et illustratis illis, nullo negotio intelligetur.

Praeter interpunctionis vero rationem inprimis etiam curavimus orthogra-
phiam, quae dici solet, singulorum vocabulorum. De qua re, ne quid arbitrarie
novasse existimemur, haec habeto. Duplex videtur omnino discernenda esse
orthographiae a veteribus Graecis observatae ratio. Alia enim, quae ad eam

spectant, varia sunt et mutabilia, ut certam constantemque legem non videantur

