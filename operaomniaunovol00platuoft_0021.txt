PRAEFATIO. xv

possumus item nunc copiosius demonstrare, posteaquam libros Platonis denuo ea
mente lustravimus, ut quantum singuli codices ad conformandam refingendamque
Platonis orationem momentum faciant, certius exploraremus. Sed post ea, quae
de his rebus ad singula Platonis opera in Commentariis nostris Gothanis plurimis
locis exposuimus vel postero tempore exponemus, non videtur necessarium pecu-
liari disputatione hanc materiam illustrare. Hoc unum igitur denuo profitemur,
nos ubique inprimis in locis dubiis et controversis ita instituisse, ut eas lectiones
susciperemus, quae sua ipsarum praestant-ia maxime commendari viderentur.

Sed satis haec de consilio, quod in adornanda hac operum Platonicorum edi-
-tione secuti sumus. Nam illud quidem vix opus est monere, etiam id nobis fuisse
propositum, ut verba philosophi quam accuratissime typis describerentur. Quod
negotium si cessit feliciter, id inprimis etiam debetur industriae ao diligentiae
virorum praestantissimorum, C. Η. Weisii, eheu, dum haec scribimus, iamiam
vita defuncti, et Car. Guil. Landschreiberi, qui nobis in corrigendis speci-
minibus typographicis auxilio suo affuerunt. Quo nomine iis gratias quas possu-
mus maximas et habemus et publice agimus.

Ceterum-faxit Deus, ut opera nostra quam plurimis prosit et ad iuvanda

elegantioris doctrinae studia utilis reperiatur.

Scrib. Lipsiae Kal. Iun. A. MDCCCL.
G· STALLBAUll.

